
> 右第二十一章。子思承上章夫子天道、人道之意而立言也。自此以下十二章，皆子思之言，以反覆
推明此章之意。

> 唯天下至诚，为能尽其性；能尽其性，则能尽人之性；能尽人之性，则能尽物之性；能尽物之性，
则可以赞天地万物之化育；可以赞天地万物之化育，则可以与天地参矣。
> 右第二十二章。

这一章至诚的功用，实在很难解释清楚。朱子注说至诚是圣人才能够达到的境界，此种境界能够与天
地并立。

> 其次致曲，曲能有诚，诚则形，形则著，著则明，明则动，动则变，变则化，唯天下至诚为能化。
> 右第二十三章。

至诚之下，便有致曲。曲朱注解释为“一偏也”，致曲的意思便是将某一方面做到极致，便会显现厚积
薄发的功效。而能够将某些事做到极致，本身也是只有内心有“诚”才能做得到的。

> 至诚之道，可以前知。国家将兴，必有祯祥；国家将亡，必有妖孽；见乎蓍龟，动乎四体。祸福将
至：善，必先知之；不善，必先知之。故至诚如神。
> 右第二十四章

这一章，讲解了如若达到至诚的境界，便能洞悉祸福。这点，在现代人理解起来估计颇觉难以思议。

> 诚者自成也，而道自道也。诚者物之终始，不诚无物。是故君子诚之为贵。诚者非自成己而已也，
所以成物也。成己，仁也；成物，知也。性之德也，合外内之道也，故时措之宜也。
> 右第二十五章

第二十四章解释第二十二章中的“至诚之道”，而这一章则解说第二十三“致曲之道”。“致曲”所言人秉
持诚心不断践行，以致能够达到“化物”的境界，成己还不够，需能够成物才是外内之道。

> 故至诚无息。不息则久，久则征，征则悠远，悠远则博厚，博厚则高明。博厚，所以载物也；高明，
所以覆物也；悠久，所以成物也。博厚配地，高明配天，悠久无疆。如此者，不见而章，不动而变，
无为而成。天地之道，可一言而尽也：其为物不二，则其生物不测。天地之道：博也，厚也，高也，
明也，悠也，久也。今夫天，斯昭昭之多，及其无穷也，日月星辰系焉，万物覆焉。今夫地，一撮土
之多，及其广厚，载华岳而不重，振河海而不泄，万物载焉。今夫山，一卷石之多，及其广大，草木
生之，禽兽居之，宝藏兴焉。今夫水，一勺之多，及其不测，鼋鼍、蛟龙、龟鳖生焉，货财殖焉。诗
云：“维天之命，于穆不已！”盖曰天之所以为天也。“于乎不显！文王之德之纯”盖曰文王之所以为文
也，纯亦不已。
